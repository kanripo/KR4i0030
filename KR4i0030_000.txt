# -*- mode: mandoku-view; -*-
#+TITLE: 竹坡詩話
#+DATE: 2015-08-25 00:45:15.967677
#+PROPERTY: ID KR4i0030
#+PROPERTY: BASEEDITION WYG    
#+PROPERTY: JUAN 提要
<pb:KR4i0030_WYG_000-1a>¶
欽定四庫全書　　　　　集部九¶
　竹坡詩話　　　　　　　詩文評類¶
　　提要¶
　　　　(臣/)等謹按竹坡詩話一巻宋周紫芝撰紫芝¶
　　　　有太倉稊米集已别著錄此其論詩之語集¶
　　　　外别行者也考周必大二老堂詩話辨金鎻¶
　　　　甲一條稱紫芝詩話百篇今本惟存八十條¶
　　　　又山海經詩一條稱竹坡詩話第一巻則必¶
<pb:KR4i0030_WYG_000-1b>¶
　　　　有第二巻矣今本祇一巻蓋殘缺也必大嘗¶
　　　　譏其解杜詩綠沉金鎻之踈失又譏其論陶¶
　　　　潛刑天舞干戚句勦襲曾紘之説又譏其論¶
　　　　張耒譙國集綻字葩字一條皆中其失他如¶
　　　　論王維襲李嘉祐詩亦沿李肇國史補之誤¶
　　　　其論栁宗元身在刀山之類亦近于惡諢然¶
　　　　如辨嘲鼾睡非韓愈作辨留春不住詞非王¶
　　　　安石作辨韓愈調張籍詩非為元稹作皆有¶
<pb:KR4i0030_WYG_000-2a>¶
　　　　特見其餘亦頗多可采中有李白栁公權與¶
　　　　文宗論詩一條時代殊不相及則傳寫之誤¶
　　　　也乾隆四十二年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
